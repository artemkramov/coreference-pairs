андидат у президенти Володимир Зеленський більше не володіє часткою в російському кінобізнесі — він позбувся її на користь Андрія Яковлєва, автора "Студії Квартал-95".

Про це повідомляють журналісти програми "Схеми: корупція в деталях".

Відповідно до даних із реєстру юридичних осіб Кіпру, у компанії Green Family LTD, яка володіє кінобізнесом "кварталівців" у Росії, змінилися засновники.

Зеленський, який був співзасновником компанії разом зі своїми партнерами по "Кварталу 95" (Андрій Яковлєвим, Сергієм та Борисом Шефірами), а також соратником Ігоря Коломойського Тимуром Міндічем (через компанію Appex International LTD), вийшов із бізнесу.

Міндіч – соратник Коломойського, він має частку у наближених медіаструктурах. Як раніше повідомлялось, він був на дні народження Коломойського у Женеві в лютому 2018 року.